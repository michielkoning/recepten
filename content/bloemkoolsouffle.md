# Bloemkoolsoufflé

Kook de groente in de bouillon in 5 min. beetgaar. Schep de groente uit de pan en laat ze uitlekken. Verwarm in een sauspannetje de boter en voeg bloem met geelwortelpoeder of kerriepoeder toe. Voeg al roerend beetje bij beetje de bouillon en de melk toe. Laat de saus koken tot deze mooi gebonden is en breng op smaak met peper, zout en nootmuskaat. Haal de saus van het vuur. 

Verwarm de oven voor op 200°C. 

Splits de eieren. Roer de eidooiers met de geraspte kaas door de saus. Meng de groente door de saus. Klop de eiwitten met een snufje zout stijf. Schep de eiwitmassa door de gekookte groente met saus.

Beboter een ovenschaal en schep het groente-eimengsel in de ovenschaal. Let op dat de soufflé nog hoger wordt als ze gaat rijzen. Bak deze schotel in ongeveer een half uur goudbruin. Open de oven tussentijds niet want dan kan de soufflé inzakken. Serveer direct.