---
ingredients: 
- 300 gram tarwebloem
- 125 ml warm water
- 100 gram Griekse yoghurt
- 1 zakje gedroogde gist (7 gram)
- 1 teentje knoflook (fijngesneden)
- 1 theelepel suiker
- 1 theelepel zout
---

# Naanbrood

In een klein kommetje meng je het warme water met de gist en een theelepel suiker tot het begint te schuimen (ca. 5 minuten).

Doe de bloem in een ruime kom of keukenmachine met deeghaak en doe hierbij de gist, Griekse yoghurt en 1 eetlepel olie. 

Kneed dit met de keukenmachine of met de hand (ca. 10 minuten) tot een mooi stevig, zacht deeg en voeg halverwege het kneden een theelepel zout toe aan het deeg.

Neem een ruime kom (of gebruik de kom waar je het deeg in hebt gekneed) en doe er een beetje olie in.

Maak vervolgens een bal van het deeg, doe de bal in de kom en draai deze om zodat beide kanten bedekt zijn met olie.

Dek de kom af met een vochtige theedoek en laat het deeg ca. 1 uur rijzen tot het deeg dubbel zo groot is.

Na het rijzen verdeel je de bal deeg in 8 gelijke delen waarvan je 8 balletjes maakt.

Druk de balletjes plat de met hand tot je een plat, rond broodje hebt met een diameter van ca. 15-18 centimeter.Indien nodig kun je een beetje olie gebruiken om de broodjes met je vingers uit te rollen.

Verhit een heel klein beetje olie in een koekenpan, doe daarin 1 broodje en wacht tot de bovenkant goed begint op te bollen. Draai dan het broodje om en bak zo beide kanten mooi goudbruin. Herhaal dit met de andere balletjes brood.