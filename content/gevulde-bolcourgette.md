# Gevulde bolcourgette

Verwarm de oven voor op 180 graden.

Snijd een kapje van de bolcourgettes en hol de binnenkant uit met een lepel. Snijd een deel van het courgette vruchtvlees in kleine blokjes. Je hebt lang niet alles nodig. 4 volle eetlepels volstaat.

Verwarm de olijfolie in een koekenpan. Voeg blokjes courgette, rode paprika, gele paprika en prei toe en bak al roerend een minuut of 5. Voeg dan de stukjes makreel en gekookte rijst toe en schep alles goed om. Doe de peterselie erbij en hussel alles nog een keer. Proef en breng op smaak met zout en peper.

Schep het rijstmengsel in de bolcourgettes. Zet de kapjes er weer op en druk stevig vast. Zet de bolcourgettes naast elkaar in een braadslee. Giet een beetje olijfolie over de bolletjes. Strooi er een klein beetje zeezout over en druk het met je handen tegen de kanten, zodat het blijft plakken.

Gaar de courgettes 30 minuten in de oven.