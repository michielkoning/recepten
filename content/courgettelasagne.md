# Courgettelasagne

Verwarm de oven voor op 180ÂºC. Leg de courgetteplakken op een bord en bestrooi rondom met zout.

Verhit intussen de olie in een koekenpan en bak de knoflook circa 1 minuut. Voeg de Italiaanse kruiden, gezeefde tomaten, zongedroogde tomaten en olijven toe. Breng op smaak met zout en peper en laat circa 10 minuten pruttelen. Laat de spinazie slinken in de tomatensaus.

Dep de courgetteplakken droog met keukenpapier. Schenk een dun laagje tomatensaus met spinazie in een ovenschaal en leg er courgetteplakken, mozzarella en flink wat verse basilicum op.

Schep er weer wat tomatensaus op en maak zo nog 2 lagen. Eindig met een dun laagje tomatensaus en bestrooi met de geraspte kaas en pijnboompitten.

Bak de courgettelasagne circa 45 minuten in de oven. Serveer de lasagne met het stokbrood.