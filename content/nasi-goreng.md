---
category: Rijst
---

# Nasi goreng

Kook de rijst gaar en laat deze helemaal afkoelen, het liefst in de koelkast. Gebruik je warme rijst dan gaat deze plakken. Snipper de ui en knoflook en bak deze in een wokpan aan in een beetje olie. Voeg de kruiden toe en de sambal en een scheut ketjap. Laat dit mengsel 1 min bakken. Voeg de paprika in blokjes toe een de pan en bak een paar minuten tot ze iets zacht beginnen te worden. Schep dan de champignons in plakjes er door en laat iets slinken.

Voeg als laatste de prei toe en bak kort mee. Schep de koude rijst beetje bij beetje door de groenten. Proef of de nasi goreng goed op smaak is en voeg eventueel een beetje ketjap of sambal toe. Verhit een beetje olie in een koekenpan en bak de eieren, bijvoorbeeld een spiegelei of een omelet. Serveer de nasi goreng met een gebakken ei en wat kroepoek.